8 ' Deaember 1527

sanctitatis luctu et publica totius christianitatis perturbatione velim conso-
lationem ullam adhibere, nil aliud me assequuturum vide0‚ quam ut utrin-
que ex tanta infelicitate conceptum augeam dolorem, quem vel haec una
ratio multa in parte iam posset emollire, ac ex tam gravibus successibus
eam animi fortitudinem Sanctitas Vestra induisse debet, ut optimorum con·
siliorum in universalis tranquillitatis gratiam antea susceptorum conscientia
freta, graviora nulla pericula his quae passa est amplius timeat meminerit-
que, Deo duce se sanctamque ecclesiam post tarn saevos superatos fluctus
in pristinum splendorem quandoque restitutam iri, ac tam ingentium ma-
lorum recordationem Vestrae Sanctitati oblectamento futuram. Bono ita·
que animo esse velit et divina sua prudentia sic affectus moderetur, ut
eos conculcasse potiuS, quam his succubuisse existimetur, eiusmodique
ego ex publicis actionibus spem concepi, ut brevi confidam omnia pacata
iri. Qua in re, etsi adeo ex animo elaboraverim, ut in propria conser-
vanda salute plura praestare nequivissem, doleo tamen, me longe minus
hactenus profecisse, quam rei magnitudo exposcit meaque fides et obser·
vantia maxime vellet. Habet Vestra Sanctitas pientissimum hunc regem,
qui officium nullum afflictis eius iuvandis rebus huc usque praetermisit
nec proprio sanguini nedum opibus parcens antea conquiescet, quarn
filialem suum affectum et in Apostolicam Sedem studium testatum fecerit.

Interea vero, cum alia ratione nequeat, ad Sanctitatem Vestram con-
solandam oratorem mittit dilectum suum consiliarium Dominum Gregorium
Casaliunr, qui etiarn in nonnullis gravissimi momenti pro eodem Sere·
nissimo Domino meo rege impetrandis rebus humillime Vestrae Sanctitati
supplicabit, quae tantopere eius regiae Maiestati cordi sunt et tanta earum
sollicitudine afficitur, utin humanis nihil queat ardentius aut vehementius
expectare, et ego putem, nunc esse oblatam occasionem, qua V. S. ex
devincto eum perpetuo sibi devinctissimum reddere ac sui iuris et arbitrii
totum facere possit. Quod negotium pluribus non commendabo, id so-
lummodo addens, nulla in re Sanctitatem Vestram aeque ac in hac posse
dictam regiam Maiestatem suis desideriis arctius adstringere. De me autem
omnia sibi polliceatur, quae unquam, etiam cum meae salutis discrimine
in suam gratiam effici poterunt, quemadmodum idem Dominus Gregorius
meo nomine coram referet uberius, cui Vestram Sanctitatem humillime
rogo, ut certissimam in omnibus fidem praestare dignetur. Quam Deus
Opt. Max. incolumem et felicem suo gregi restituat.

Londini ex meis aedibus die 5. Decembris 1527.

Humillima ac devotissima creatura
T. Cardinalis Eboracensis.

Arch. Vatic. Lettere di Principi Vol. af. 233. Orig. Gedruckt bei Theium,
Vet. Mon. p. 559, n. 990, mit einigen Fehlern, namentlich ist gegen Ende eine
ganze Zeile des Originals hbersprungen.

 

