¹5²7 Dezember. lb

primo affinitatis gradu invicem fote coniunctos, matrimonium per verba
alias legitime de praesenti, nulla saltem canonica seu valida dispensatione
desuper obtenta, quamvis de facto contraxistis illudque carnali copula con·
sumastis ac prolem ex huiusmodi matrimonio suscepistis, excommuni-
cationis sententiam incurrendo; et cum Maiestas Tua in huiusmodi matri-
monio absque peccato remanere nequeat, et ne diutius in huiusmodi
peccato et excommunicationis sententia remaneat, desiderat ab huiusmodi
excommunicationis sententiaa iudice ecclesiastico competente absolutionis
benedictionem obtinere, ac matrimonium ipsum nullum et invalidum fuisse
tibique licere, curn quacunque aha muliere, alio non obsistente canonic0,
matrimonium contrahere declarari, et in eventum declarationis nullitatis
matrimonii huiusmodi tecum dispensari, ut cum quacunque alia muliere,
etiamsi illa talis sit, quae alias cum alio matrimonium contraxerit, dum·
modo illud carnali copula non consumaverit, etiamsi tibi alias secundo vel
remotiori consanguinitatis, aut primo affinitatis gradu ex quocunque licito
seu illicito coitu coniuncta, dummodo relicta dicti fratris tui non fuerit,
ac etiamsi cognatione spirituali vel legali tibi coniuncta extiterit et im·
pedimentum publicae honestatis iustitiae subsistat, matrimonium licite
contrahere et in eo libere remanere ac ex eo prolem legitimam suscipere
possis. Quare pro parte tui asserentip, ex antiquis chronicis regni con-
stare, inipso regno quam plura gravissima bella saepe exorta et christianam
pacem et concordiam violatam fuisse propter impios homines sua detestanda
regnandi et dominandi libidine excitatos, confingentes, ex iustis et legiti-
mis quorundam progenitorum et antecessorum tuorum Angliae regum
nuptiis procreatos illegitimos fore propter aliquod consanguinitatis vel Ι
affinitatis confictum impedimentum, et propterea inhabiles esse ad regni
successionem, indeque miserandam principum ac procerum et populorum
subditorum stragem secutam fuisse: nobis fuit humiliter supplicatum, ut
regni tui tuorumque subditorum tranquillitati et paci imprimis consulere
et tantis malis obviare ac alia in praemissis opportuna remedia adhibere
de benignitate apostolica dignaremur. Nos qui omnium regum, prae·
sertim Maiestatis Tuae ob eius quam plurima immensa in nos et hanc sanctam
sedem, in qua permissione divina sedemus, collata beneficia, dum ini-
quissimis pestilentissimorum hominum conatibus, qui eam partim viribus
et scelerata audacia, partim perversa doctrina labefacere moliebantur, stre-
nuissime curn viribus et gladi0, tum calamo etiarn et eruditione tua in
dies vindicare non cessas, petitiones, praesertim salutern animarum con-
cernentes, quantum cum Deo possumus ad exauditionis gratiam libenter
admittimus eorumque honestis votis favorabiliter adnuimus: ex praemissis
et nonnullis aliis nobis notis causis huiusmodi supplicationibus inclinati
tecum, ut si contingat, matrimonium cum praelata Catherina alias con-
tractum nullum fuisse et esse declarari teque ab illius vinculo legitime
absolvi, cum quacunque muliere ipsaque mulier tecum, dummodo a te

 

