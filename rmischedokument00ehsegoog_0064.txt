1527 Dezember. ll

Non enirn, fili noster, nobis ignota sunt aut unquam obliviscenda erunt
Tuae Circumspectionis itinera et insorpti per nos labores, ut praeter tuum
etiam Christianissimum Francorum regern ad nos non solum legationibus
et nuntiis, sed vi et armis liberandos promoveres; ex quibus illud postea
subsecutum est, ut illa ipsa arma tanto studio commota, etsi nos non
liberaverint, quod et perdifficile factu fuerat, tamen ad liberationem nostram
non parvum profuerint. Agimus igitur et isti Serenissimo tuo regi et
Tuae quoque Circumspectioni maximas quas possumus gratias utinamque
referre aliquando re valeamus. Agnoscimus enirn haec ipsa tanti fuisse
ac fore,'ut non nostra, sed divina tantum gratitudine rependi possint. A
te vero fili scimus omnia tanto esse peracta studio ac pietate, ut quam-
quam te ad id tua quoque impulerit dignitas, umen nos unacum hac sede,
cui singulari praesidio et saepe antea et nunc maxime fuisti, pro re non
tamquam ate debita tibi perpetuo debituri simus. Sed haec omnia latius
conditionesque simul, quas subiimus necessitatemque, qua in id compulsi
simus, idem nuntius noster Tuae Circumspectioni explicabit. Quibus a te
intellectis et animadversis non dubitamus, optimo te animo et solito in
nos amore haec non modo suscepturum, sed curaturum etiam apud utrum·
que illorum regum, ut haec tam diu tolerata et necessitate anobis ex·
torta, cum omnia nostra ad ruinam prorsus collaberentur, non nisi quo
a nobis gesta sunt animo et amore suscipiant. Non enim diffidimus, illud
etiam futurum, quod in nostrae liberationis conclusione maxime conside-
ravimus, ut per Dei clementiam tua praecipue opera nos coadiuvante
sanctae Sedi Apostolicae ac ceteris rem et dignitatem pacemque univer·
salem fessae christianitati restitutam videamus. Quod quidem si Dei
bonitas nobis aliquando concesserit, tum illa quae pertulimus mala nobis
leviora aut nulla potius fuisse videbuntur. Itaque in hanc te fili curam
tua persona et dignitate atque ista tanta auctoritate et gratia dignam ad·
vocamus, ut consilia eorum regum, quae pia et recta per se futura con·
fidimus, in hoc bonum universalis pacis redintegrandaeque omniurn prae·
cipueque Apostolicae Sedis, cuius tuendae onus nobiscum tibi commune est,
rei et dignitatis traducere velis. Quo quidem opere nullum aut maius
aut gloriosius aut Deo gratius ate excogitari potest. Sicut diffusius idem
nuntius noster haec mox persequetur, cui Tua Circumspectio solitam fidem

habebit.

Datum in civitate nostra Urbevetana die 14. Decembris 1527
anno quinto.
Blosius

Arch. Vatic. l. c. n. 363. Ein ldeiner Teil am Schlusse bei Raynald,
l. c. n. 5¹· Grata statt gratia, nobis ac tibi statt nobiscum tibi. Das Ganze
bei Pocock, l. c. 1. p. 13, aber mehrfach verdorben, da das Original starlr be-
schidigt war.

 

