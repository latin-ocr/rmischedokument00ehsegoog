158 ' Juli ¹530·
locum Angliae uti non tutum, et ab ulteriori processu appellabat. Unde
Sanctitas Vestra, ut res mature procederet, ordinavit, quod commissio re-
ginae proponeretur in signatura, et quod data oratoribus illius (sc. regis)
copia citarentur ad allegandum, quare dicta commissio signari non de-
beret¹ Propterea auditis saepius, etiam in signatura re diutius ventilata
visum est signaturae omnium votis in unum concurrentibus, quod causa
propter manifestas suspiciones et etiam propter appellationem committe-
retur in Rota, non obstante, quod causa esset commissa cardinalibus, re-
cusatione et appellatione remota, quia intelligeretur de frivola.‘—'

Causa deinde in Rota commissa petitum luit ab oratoribus Anglicis,
quod in ea supersederetur usque ad sex menses, quod factum est.

Nec cum ratione potest conqueri rex, quod cardinali Carnpegio in·
iunctum fuerit, quod in causa non pronuntiaret, nisi prius de statu causae
et qualiter ferenda esset sententia, Vestram Sanctitatem admoneret, quia
nec rem novam nec insolitam fecit3 nam legati de latere, quibus causa
aliqua interreges aut magnas personas iudicanda committitur, numquam
soliti sunt illam decidere, nisi prius de omnibus Pontificem admonuerim.
Quod enim ipsi Campegio iniunctum est, non ad impediendam iustitiam
mandatum est, sed ut illud, ad quod ex officio suo tenebatur, adirnpleret;
hoc autem servatum est ex variis causis et maxime, ut errores, si aliqui in
providendo intervenerint, emendentur, et si pronuntiatum luerit, ut querelis
incumbentium Pontifex informatus possit congrue respondere.

Non possunt etiam oratores conqueri de ultimo brevi, post com-
missam iu Rota causam regi praesentem, quia in eo matrimonium esse
iuris positivi non dicitur, ut oratores praetendunt, sed prohibitionem, ne
quis uxorem fratris sui sine prole defuncti in suam ducat, esse iuris po-
sitivi et per Innocentium IV. introductam dicitur, et subditur, quod si
esset iuris divini, quod ex iusta causa potest Pontifex contra eam dispen-
sare. Quod breve tantum scriptum est ad tollendum conscientiae scru-
pulum, quo rex molestari conquerebatur, non autem ad determinandam
causam inter ipsum et reginam vertentem, quod patet, quia ipsi soli regi
scribitur et non aliis3 item patet, dum in eo dicitur, quod si placeret
regiae Maiestati, Sanctitas Vestra super impedimento de novo dispensaret,
et propterea clarissime constat, quod in eo non praesupponitur, dispen-
sationem primam fuisse bonam, praeterea clare apparet, quod praedicta
non impediunt, quin cognoscatur de causis dispensationis, quae si falsae
probabuntur, dispensatio corruit, et matrimonium erit invalidum.

¹ Vergl. oben S. 95, Anm. 2 und die Schlussnoten ru Nr. 61.

² Das ius canon. estattet die Appellation trotz der Klausel: remotae pell, weun
enttveder neue Incidenziragen aulgeworfen werden, oder der delegierte Richter dem
einen oder anderen Teile lein siclaeres Forum zu bieten vermag, beides Falle, die in
vorliegender Sache zutrafen. Decret. Greg. 1x. lib. ll. tit. de appellationibus, c, 33
u. 47. S. auch die Konsistorialalrten vom 16. Juli 1529·

 

